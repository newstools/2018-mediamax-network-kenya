Kurokire kieha na maithori mwena wa gicua-ini na makiria kaunti-ini cia Kilifi na Mombatha thutha wa uria wari munini wa ngavana wa kaunti ya Kilifi Kenneth Kamto kuhurwo rithathi na gukua ni andu matoikaine. Kuringana na ndumiriri iria ikiritwo mukonde ni kamishona wa kaunti ya Mombatha Evans Achoki miitu iyo itharikiire mucii gwa Kamto mwena wa Nyali kaunti-ini ya Mombatha thaa ikumi cia rucii-ini yaagagia andu aria mauma mucii-ini ucio na thutha-ini yoraga Kamto. Kurumirira uhoro uyu arongoria ngurani oro hamwe na andu a nyumba nimoritie honge cia thirikari itabanie uthuthuria mbara nginyo niguo aria matabanirie ngero iyo matacukirihrgo makinya ma kiwatho.