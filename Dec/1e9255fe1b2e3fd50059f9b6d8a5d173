Kamati simamizi ya chama cha FORD Kenya inatrajiwa kutangaza msimamo wa chama hicho kuhusu pendekezo la kuandaa kura ya maoni ili kuifanyia  marekebisho ya katiba. Kinara wa chama hicho  Moses Wetangula pia ataweka bayana mwelekeo watakaochukua baada ya vyama vya ODM, WIPER na AMANI kuelezea kuunga mkono kura ya maoni hasa kuhusu mabadiliko ya mfumo wa uongozi nchini. Akizungumza mapema leo Wetangula hata hivyo ameonekana kutofautiana na wanaotaka idadi ya kaunti ipunguzwe kutokana na gharama kubwa ya matumizi ya serikali, akisema linalopaswa kuzingatiwa ni kuzuia ufujaji wa pesa za umma ambao huchukua asilimia 30 ya bajeti ya taifa kila mwaka. Wetangula ameongeza kuwa kaunti zinapaswa kuongezewa pesa ili kufanikisha maendeleo mashinani na wala sio kupunguzwa