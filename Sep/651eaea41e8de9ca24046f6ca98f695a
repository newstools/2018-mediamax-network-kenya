Migawanyiko iliyoibuka wakati wa mjadala kuhusu mswada wa fedha zinazofaa kukimu bajeti ya serikali ya mwaka wa kifedha wa 2018/2019 umeliacha bunge kwenye njia panda na sasa baadhi ya Wabunge wameanza kuwashurutisha wenzao wasalie na misimamo mikali kinyume na ushawishi wa vyama vyao. vikao vya bunge vinaporejelewa Jumanne, tayari kuna kundi la wabunge ambao wameamua kubuni vugu vugu litakalohakikisha kwamba uongozi wa serikali kuu na mwamko wa uhusiano wa kisiasa kati ya rais Uhuru Kenyatta na kiongozi wa chama cha ODM Raila Odinga hauhitilafiani na utendakazi wa bunge. 