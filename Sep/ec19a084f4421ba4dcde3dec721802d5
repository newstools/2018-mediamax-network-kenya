Kuidhinishwa kwa katiba mpya humu nchini, Agosti mwaka wa 2010 kuliibua msisimko wa mwamko mpya . Lakini kwenye mwamko huo, Mkenya wa kawaida , aliwajibika kuchagua viongozi zaidi, kuanzia Rais na naibu wake , Gavana na naibu wake , Seneta , wawakilishi wa kina mama, Mbunge, na mwakilishi wodi, wote wakisemekana kumuwakilisha Mkenya, na kila mmoja kutia kibindoni fedha zisizopunga shilingi elfu mia mbili kama mshahara. Japo wawakilishi ni wengi, Wakenya wanasema kuwa matunda ya kazi yao hayaonekani ila kinachoonekana, ni malalamiko chungu nzima kutoka kwaÂ  Wakenya, ambao serikali inazidi kukazia kamba ya ushuru. Serikali pia imelaumiwa pakubwa kwa kuzidi kuwa na ndoto za mizaituni za kuimarisha nchi, na kufanya miradi mikubwa inayogharimu fedha nyingi, ila fedha zenyewe hazitoshi.  