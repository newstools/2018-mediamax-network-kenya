Maafisa wakuu 32 wa mamlaka ya ushuru, KRA pamoja na maafisa wa shirika la kutathmini ubora wa bidhaa, KEBS, mapema hii leo walikamatwa na maafisa wa upelelezi wa DCI na kuhojiwa kwa madai ya utepetevu kazini na utumizi mbaya wa mamlaka katika kuruhusu usambazji wa mchele wa magendo nchini. Maafisa hao sasa watasalia korokoroni hadi siku ya Jumatatu kabla ya kufikishwa mahakamani ambapo watafunguliwa mashataka na madai hayo yaliyopewa kipao umbele na serikali huku wahusika wengine wakisakwa. Mkurugenzi Mkuu wa shirika la Kutathmini Ubora wa Bidhaa, KEBS, Charles Ongwae pamoja na afisa Mkuu wa Kutathmini Ubora wa Bidhaa hizo, Erick Chesire, Erick Onyango, Pole Mwangemi miongoni mwa wengineo ambao walishtakiwa kwa utumizi mbaya wa mamlaka yaliyopelekea bidhaa za magendo kuingia nchini. 