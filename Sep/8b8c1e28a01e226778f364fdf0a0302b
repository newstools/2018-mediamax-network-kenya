Rais John Magufuli ameagiza wote waliohusika na mkasa wa kuzama kwa ferry ya MV nyerere wakamatwe akiwemo nahodha wa ferry hiyo. Kadhalika ameagiza kuundwa kwa timu itakayoshughulika na uchunguzi huo. Kulingana na rais Magufuli ferry hiyo ilikuwa na uwezo wa kubeba abiria 101, lakini kwa takwimu zilizopo sasa zinazojumuisha miili iliyopatikana pamoja na manusura, ni wazi kwamba chombo hicho kilikuwa kimebeba abiria kupita kiasi. Pia ameagiza bendera nchini Tanzania kupeperushwa nusu mlingoti. Kufikia sasa miili 136 imeokolewa huku kukiwa na hofu ya miili zaidi imezama.