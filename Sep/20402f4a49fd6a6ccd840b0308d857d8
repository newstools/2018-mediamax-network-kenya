Polisi wanaendelea na uchunguzi wa mauaji ya Monica Kimani aliyepatikana ameuawa kinyama nyumbani kwake katika mtaa wa Kilimani, jijini Nairobi. Hayo yanajiri huku mshukiwa mkuu wa mauaji hayo ambaye ni afisa wa usalama Joseph Irungu, akiendelea kuzuiliwa na kuhojiwa na maafisa wa upelelezi. Kulingana na polisi, mshukiwa huyo anamiliki silaha kinyume cha sheria ikiwemo bunduki aina kadha wa kadha. Miongoni mwa wale ambao wamehojiwa na polisi ni mwanahabari Jackie Maribe ambaye ni mchumba wake mshukiwa huyo, huku gari la mwanahabari huyo likipekuliwa na maafisa wa upelelezi… Maribe aliachiliwa baada ya mahojiano hayo huku iIungu akiendelea kuzuiliwa kwa uchunguzi zaidi. 