Utata unaozunguka Hospitali ya kujifunguwa kina mama ya Pumwani umechukuwa mkondo mpya baada ya Gavana Mike Sonko kutangaza  kugeuza jina la hospitali hiyo na kushirikiana na hospitali za kibinafsi za Aga Khan na Nairobi West kuimarisha huduma za uzazi katika hospitali hiyo. Swala hilo limeibua mjadala  mkali miongoni mwa wahudumu wa afya na washika dau tofauti kwenye sekta ya Afya, ambao sasa wanasema kuwa makubaliano hayo huenda  yakasaidia  kwa kiasi fulani tu huku swala kuu likisalia kuwa manufaa yake kwa mwananchi wa kawaida ambaye hutafuta huduma za uzazi katika hospitali hiyo. 