Kiama gia kibururi kia arutani kia KNUT nigikinyiriirie kuuga arutani nimagatabia mugomo kwambiriria mweri uukite, angikorwo kamiti ya kwandika arutani ya TSC ndigukorwo ithikiriirie makaya maao. Munini wa muigi kigina wa kiama kiu James Ndiku, niaugite TSC ikoretwo ikigathika mawatho meeru itekwenda gukuruhania kiama kia KNUT, undu uria ni mugaru na watho uria mekiraniire kirore. Ekwaragia uguo mwena wa Kakamega kuria augire nonginya KNUT ithikiririe makaya maao, kwaga uguo nimagathararia mathomo guothe bururi-ini. 