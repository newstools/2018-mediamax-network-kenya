Naibu Rais William Ruto ameendelea kusisitiza haja ya kulisukuma gurudumu la maendeleo na kukomeshwa kwa kampeini za mapema za siasa za mwaka 2022. Akiongea baada ya kuifungua shule moja huko Kinango kaunti ya Kwale, Ruto amesema siasa zilikamilika mwaka jana na kilichosalia sasa ni viongozi waliochaguliwa kushirikiana kutekeleza ahadi walizotoa kwa Wakenya. Haya yajiri, huku wabunge kadhaa wa Pwani wakitangaza  kumuunga mkono Naibu wa Rais na kumshinikiza kiongozi wa upinzani Raila Odinga kustaafu kutoka kwenye siasa. 