Mkutano kati ya rais Uhuru Kenyatta na Raila Odinga umewapata wengi kwa mshangao, kwani hata wandani wa wawili hao hawakuwepo kwenye mkutano huo. Duru za kuaminika zimearifu Kenyatta na Odinga walicheza karata zao chini ya meza, ili kuhakikisha wameafikia azimio lao kuunganisha Kenya. Lakini suali wanalojiuliza wengi katika nyanja ya siasa ni je, mwelekeo wa muungano wa upinzani utakuwa upi sasa? 