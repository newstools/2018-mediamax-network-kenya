Kinara wa chama cha Ford Kenya Moses Wetangula hii leo atajua hatma yake kama kiongozi wa wachache katika bunge la senet wakati wakuu watatu wa muungano wa NASA wanapokutana kujadili pendekezo la ODM la kutaka kumtimua. Pia itategemea iwapo Raila atakubaliana na maseneta wa ODM kutaka kumuondoa Wetangula kutoka kwa wadhfa huo. Hapo jana maseneta wa ODM walishikilia azma yao ya kumbandua Wetangula wakimtaja kama kizingiti cha ajenda katika bunge la seneti. Naye mbunge wa Nyando Jared Okello akiongea nje ya majengo ya bunge, anasema mgogoro huo umechangiwa na hatua ya kinara wa NASA Raila Odinga kushirikiana na rais Uhuru Kenyatta. 