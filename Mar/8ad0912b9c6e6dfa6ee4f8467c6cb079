Msemaji wa polisi Charles Owino amewataka polisi wote kuunga mkono mageuzi yanayofanywa katika idara hiyo akisema yataboresha utendakazi wao. Owino anasema kwa muda idara ya polisi imetelekezwa na wakati umefika kuhakikisha maafisa hao wanatambulika kama wafanyikazi wengine wa serikali. Ametoa mfano wa kukaguliwa upya mishahara ya polisi na ujenzi wa nyumba za kisasa kama mambo yatakayohakikisha polisi wanahudumu katika mazingira bora.