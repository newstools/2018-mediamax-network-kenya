Jaji George Odunga amezuia kwa muda agizo la kujisalimisha mahakamani Nyeri mfanyibiashara Jimmy Wanjigi ili kujibu madai ya ulanguzi wa silaha. Ni baada ya wakili wake Nelson Havi kuwasilisha kesi akidai agizo hilo linakwenda kinyume na sheria na ni ukandamizaji wa haki za Wanjigi. Havi kadhalika anasema lengo la polisi ni kumzuilia na kumdhulumu mteja wake Jimmy Wanjigi. Kauli hii ya Havi mahakamani inawadia saa chache baada ya wakili mwenza Kiogoro Mugambi kusema huko Nyeri kwamba mteja wao hana hatia yeyote na hangefika mahakamani leo kama alivyoagizwa.