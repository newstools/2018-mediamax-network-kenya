Aciari na makiria kuuma gicigo gia Ruiru nimathingatitwo gutigiriira ciana ciao cia ukuru wa miaka 5 gucoka na thi niciaheo ndawa ya kugiriria murimu wa polio.  Akiaria hindi ya kuruguria uheani wa njanjo iyo, mumbunge wa gicigo giki Simon Ng’ang’a King’ara augite o ta thirikari ya Jubilee nimerutiire gutigiriira ciana niciagitirwo kuumana na murimu uyu uria ucungagiriria ciana kugia na wathe wa gukua ciiga.  Akiaria ihinda-ini oro riu murugamiriri wa mihang’o ya ugima wa mwiri kuri Muingi mwena uyu Samuel Muriithi augite nimehariirie wega kunyitanira na aciari na ministry ya githomo gukinyaniria njanjo iyo.