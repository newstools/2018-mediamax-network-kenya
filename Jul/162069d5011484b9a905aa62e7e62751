Maafisa  wa  polisi eneo la Lungalunga Kwale wamefanikiwa kuwatia mbaroni wacheza kamari  za karata watatu  katika soko la Mwangulu  wakilenga kuwahadaa  na kuwapora pesa wafanyibiashara ,wanafunzi na kinamama. Akithibitisha  tukio hilo  kamishna wa kaunti ya Kwale Karuku Ngumo amesema  mchezo huo  wa kamari sio halali  na hataruhusu  kuchezwa  katika sehemu yeyote  ya kaunti hio akisema kuwa oparesheni  ya  kuzisaka  machine za kamari bado inaendelezwa  na atakayepatikana  mkono wa sheria hautamsaza. Aidha amedokeza kuwa  watatu hao wanatarajiwa kufikishwa  katika mahakama ya kwale  ili kufunguliwa mashtaka ya kuendeleza biashara  haramu ya kamari . Haya yanajiri huku  idara  ya usalama ikipanga siku ya kuziharibu machine zaidi ya 40 za kamari zilizonaswa  katika   kaunti hiyo.