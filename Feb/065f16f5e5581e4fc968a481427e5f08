Gavana wa Kitui Charity Ngilu ametetea hatua yake ya kuwakabili wafanyibiashara wa makaa kaunti hiyo. Ngilu ameshikilia msimamo wake kuwa hatasalia kimya wakati watu wachache wakiendelea kuchangia uharibifu wa mazingira kupitia ukataji miti. Akizungumza katika hafla ya tano ya kufuzu katika chuo kikuu cha South Eastern Kenya University mjini Kitui, Ngilu pia amesema serikali yake itaendelea kuwakabili vikali watu wanaojihusisha katia uchimbaji changarawe kinyume cha sheria akihutubu katika hafla hiyo kinara mwenza wa NASA Kalonzo Musyoka amemtaka gavana Ngilu kuhakikisha kuwa watu wasiokuwa na vibali hawaruhusiwi kukata miti kaunti hiyo.