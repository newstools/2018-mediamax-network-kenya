Huenda kaunti ya Nairobi ikavunjiliwa mbali na kuwekwa chini ya serikali ya kitaifa iwapo mswada ulioandaliwa na Seneta wa Kericho, Aaron Cheruiyot utakuwa sheria. Mswada huo unamtaka Rais Uhuru Kenyatta kumteua waziri atakayesimamia jiji kuu la taifa kama inavyofanywa katika mataifa mengine. Wadadisi wa masuala ya kisiasa aidha wanahisi kwamba kuna njama ya kisiasa inayosukuma mwondoko huo ambao umechochewa na baadhi ya hatua zilizopigwa na serikali kuu. 