Serikali ya Kenya inawaruhusu raia kumiliki bunduki bora iwe wamekabidhiwa leseni na ni watu wenye maadili mema katika jamii. Mkenya yeyote ambaye angependa kumiliki bunduki ni wajibu kwamba ahakikishe amepokea mafunzo kabambe kuambatana na sheria. Kwa kawaida wakenya wamehusisha matumizi ya bunduki na maafisa wa usalama ila katika miaka ya hivi karibuni, raia pia wameruhusiwa kumiliki bunduki kwa matumizi mbalimbali. Chama cha wamiliki wa bunduki kinaongozwa na sheria za kimataifa za matumizi ikiwemo kuwekwa kwa alama za ishara katika kila pembe ya eneo hili la mazoezi, kwa lugha ya kiswahili,kimombo na inayofahamika kwa jamii za eneo hili. 