Kakotestai kobit terjinet en kwenutab kokwetab boisiek chebo Kipsigis en county nebo Kericho ak kanisosiek kotingey ak yatitaetab ngetik en kenyinibo 2018 amun eng taptookab  setyot. En wikit nekosirto ko kiyai tuiyet en komostab Brook en county nebo Kericho kandoikab ortinwek  cheitei bogol aeng ak mut ak kokon tononet kole maimukokse keyatita ngetik en kenyiniton kobaten eng betutab raini ko kakomwa kandoikab kanisosiek cheitei taman en county nebo Kericho kole tesetai yatitaetab ngetik en kenyini. Eng kasarta netesetai ngalalet eng komosuek cheterter chepo bororietap kalenjin agopo angot ko tos pendii tuum lagok kenyini anan achicha kotinygei ak nemwaat kele koye mauayat nenaat kou setiot,ko kagomwa nepo kecheret en Ololmasani Kipsigis Miot Council of elders Joana Tonui kole nyolu kotuiyo boisiek asigobit kengalalen noton. Kamwa kole kogotestai chopchinetapkei nepo tumwek ak kogetech menjosiek,kit negamwa kole nyolu koiyonjin boisiek tugul agopo kit ne nyolu keyai.